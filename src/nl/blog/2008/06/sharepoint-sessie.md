---
title: Sharepoint sessie op 16 juni
date: 2008-06-11
author: Wilco Havenaar
categories: 
  - Niet gecategoriseerd
---
Op maandag 16 juni organiseert Ordina een Sharepoint sessie in Nieuwegein.

Beste Fronteers,

Er zijn plaatsen voor jullie gereserveerd op de tribune tijdens de Ordina Open Innoveerjijmee sessie van 16 juni bij ons in Nieuwegein. Kom je ook?

De sessie is gratis toegankelijk voor iedereen. Je bent van harte welkom. We verwachten je vanaf 17:30u. Schrijf je in via innoveerjijmee.nl.

## Sharepoint sessie, door Jan Tielens van U2U op 16 juni

## Onderwerp

Web 2.0-technologieën zoals ASP.NET AJAX 1.0 en Silverlight 1.0/2 zijn populair voor het verbeteren van de webgebruikerservaring in ASP.NET-webapplicaties en SharePoint. Het eerste deel van deze sessie leert u deze gebruiken in WSS 3.0 en MOSS 2007. Als front-end developers krijgen we steeds meer te maken met nieuwe technologien zoals AJAX en Silverlight. Ook vraagt de markt om implementaties van standaard pakketten als Sharepoint.

Het bouwen van Web Parts is een van de meest populaire manieren om SharePoint aan te passen aan de eigen noden en wensen. Het tweede deel van deze sessie kijkt verder dan de typische ‘Hello World’ Web Parts en bespreekt geavanceerde topics zoals custom toolparts, connectable web parts, verbs, Code Acces Security etc. Ook de combinatie met ASP.NET AJAX wordt uitvoerig besproken.

## Programma

* 17.30u: Ontvangst in het Ordina Grand Cafe met buffet
* 18.30u: Presentatie Jan Tielens – “Sharepoint & Silverlight: Building RIAs for WSS 3.0 and MOSS 2007”
* 19.40u: Pauze
* 19.50u: Presentatie Jan Tielens – “SharePoint Web Part Development: Advanced Web Part Development”
* 21.00u: Borrel

Als front-end developer is dit een mooie kans om je kennis te verbreden, en te zien en horen wat de mogelijkheden zijn om van Sharepoint 2007 een rich internet application te maken. Meld je dus nu aan op innoveerjijmee.nl en vermeld mijn naam bij de opmerkingen.

Met vriendelijke groet,

Wilco Havenaar
