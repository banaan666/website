---
title: Senior .React Developer
date: 2025-01-30
layout: jobs-single.liquid
author: Bernard Nijenhuis
backgroundcolor: skyblue
summary: Ben jij een Senior React Developer die onze webshop naar een volledig headless model kan transformeren? Sluit je aan bij ons team en speel een sleutelrol in de toekomst van onze digitale strategie!
draft: false
---

<img style="float:right;margin:0 0 var(--spacing-double) var(--spacing-double);" src="/_img/werkgevers/sonic.png" width="300" height="300" alt="Logo Sonic Equipment">

_Ben jij een Senior React Developer die onze webshop naar een volledig headless model kan transformeren? Sluit je aan bij ons team en speel een sleutelrol in de toekomst van onze digitale strategie!_

## WAT GA JE DOEN?

Als Senior React Developer ben je een cruciale speler in onze transitie naar een volledig headless e-commerceplatform. Samen met ons team werk je aan het bouwen van een schaalbare en modulaire frontend die niet alleen onze huidige webshop ondersteunt, maar ook de basis legt voor toekomstige innovatie.

In eerste instantie richt je je op het ontwikkelen van herbruikbare componenten binnen ons design systeem en zorg je ervoor dat deze zowel geïntegreerd kunnen worden in onze bestaande storefront (een complexe React-codebase met Redux en een eigen meta-framework) als in ons toekomstige Next.js-platform. Zodra alle huidige pagina’s van onze webshop zijn overgezet naar een headless structuur, leid je de migratie naar een volledige Next.js-implementatie.

### Jouw verantwoordelijkheden

- Ontwikkelen en onderhouden van herbruikbare headless componenten binnen Storybook.
- Integreren van nieuwe componenten in de bestaande React-codebase, inclusief SSR en Redux.
- Samenwerken met de CTO om de technische roadmap te definiëren en de migratie naar Next.js te plannen.
- Leiden en begeleiden van een medior React Developer in de toekomst.
- Een sleutelrol spelen in andere innovatieve projecten binnen ons digitale domein.

### Innovatie en ontwikkeling

- Actief bijdragen aan de adoptie van de nieuwste frontendtechnologieën en deze toepassen binnen het team.
- Ondersteunen van het team bij het bereiken van technische perfectie en innovatie.

## WAT KRIJG JE ERVOOR TERUG?

- Een aantrekkelijk salaris;
- Mooie leer- en ontwikkelingsmogelijkheden in een internationale omgeving;
- Een platte, open cultuur: iedereen wordt aangemoedigd om deel te nemen aan discussies en een bijdrage te leveren;
- Een omgeving met veel vertrouwen en autonomie;
- Een fijne werkplek in ons moderne en goed bereikbare hoofdkantoor in Purmerend (25 min. filevrij rijden vanaf Amsterdam)
- Hoge personeelskortingen op Sonic producten;
- "Work hard, play hard" mentaliteit: tafeltennis, darts & tafelvoetbal;
- Onbeperkt trainingen volgen via GoodHabitz;
- Elke vrijdag verzorgen wij de lunch op onze kosten, daarnaast verzorgen wij vers fruit en gekoelde dranken.

## WIE ZIJN WIJ?

[Sonic Equipment](https://www.sonic-equipment.com/nl/), opgericht in 2004, is dé specialist in hoogwaardig handgereedschap, gereedschapswagens en opbergsystemen. Wereldwijd actief in meer dan 65 landen, streven we naar de perfecte oplossing voor technische professionals, met de ideale mix van design, kwaliteit en prijs. Maar we zijn meer dan gereedschap; we zijn een merk met grote ambities, gedreven door kernwaarden als Vriendelijkheid, Teamwork, Pro activiteit en Klantgerichtheid. Bij Sonic vormen kwaliteit en ambitie de perfecte combinatie. Ontdek jouw mogelijkheden en #JoinTeamSonic.

## WAT STAAT ER OP JE CV?

- Een afgeronde Bachelor of Master in een relevant vakgebied;
- Minimaal 7 jaar ervaring met React, CSS en HTML;
- Ervaring met Next.js is een pré;
- Ervaring met e-commerceplatformen is een pré;
- Analytisch, pragmatisch en oplossingsgericht;
- Je bent 32 tot 40 uur per week beschikbaar.

## CONTACT

Ben je geïnteresseerd? Solliciteer dan nu door je cv te sturen naar <hr@sonic-equipment.com>. Als je vragen hebt over deze vacature, kun je contact opnemen met Cherryl van der Velden via +31 (0) 299 223550.
