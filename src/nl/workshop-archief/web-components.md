     <h2>Mastering Web Components met Danny Moerkerke</h2>
     <p>Met Web Components kun je met alleen standaard HTML, CSS en JavaScript herbruikbare frontend componenten bouwen die in alle moderne browsers werken, zonder framework.<br>Hierdoor kun je HTML zelf uitbreiden met je eigen HTML tags (componenten) die net zo werken als de al bestaande tags en dus door iedereen gebruikt kunnen worden.</p>
     <p>Frameworks komen en gaan en veranderen snel, maar omdat Web Components gestandaardiseerd zijn is er geen risico dat deze opeens zullen veranderen of verdwijnen.<br>Om met Web Components herbruikbare componenten te bouwen hoef je dus niet een compleet nieuw framework te leren met alle tooling en plugins die er omheen hangen.</p>
     <p>Goede kennis van HTML, CSS en JavaScript is voldoende om Web Components in één dag onder de knie te krijgen.</p>
     <h4>In het eerste deel van deze workshop leer je:</h4>
     <ul>
      <li>wat Web Components zijn</li>
      <li>wat de voordelen van Web Components zijn</li>
      <li>uit welke specificaties Web Components bestaan</li>
      <li>hoe je HTML kunt uitbreiden met je eigen tags</li>
      <li>hoe je bestaande HTML tags kunt extenden</li>
      <li>hoe je de interne structuur van componenten kunt verbergen met Shadow DOM</li>
      <li>hoe je user-defined HTML kunt opnemen in je componenten</li>
      <li>hoe Web Components CSS drastisch kunnen versimpelen</li>
      <li>de lifecycle van Web Components</li>
      <li>het testen en debuggen van Web Components</li>
     </ul>
     <p>In het tweede deel van de workshop gaan we het geleerde in de praktijk brengen door samen een Web Component te bouwen waarin alle geleerde aspecten terugkomen.</p>
     <p>Na het volgen van deze workshop heb je de benodigde kennis en een stuk ervaring om Web Components succesvol in productie te gebruiken.</p>
     <h4>Voor de workshop is vereist:</h4>
     <ul>
      <li>kennis van HTML5, CSS3 en JavaScript (ES2015+)</li>
      <li>basiskennis van werken met DOM in JavaScript</li>
      <li>laptop met Node.js (versie 8+), npm en git</li>
      <li>IDE (VS Code, Webstorm, IntelliJ, Sublime Text etc.)</li>
     </ul>
     <h4>Over Danny Moerkerke</h4>
     <p>Danny Moerkerke is freelance JavaScript en TypeScript engineer, auteur en spreker. Hij heeft gewerkt voor o.a. Overstappen.nl, Endouble, Peerwith en ING Bank.<br>Hij schrijft artikelen op Medium.com, spreekt op Meetups en ontwikkeld cursussen voor educative.io <br>Daarnaast werkt hij aan open-source projecten met de focus op Web Components en Progressive Web Apps.</p>
     <p>Je kunt hem volgen via zijn website <a href="https://www.dannymoerkerke.com/">www.dannymoerkerke.com</a> Twitter <a href="https://twitter.com/dannymoerkerke">@dannymoerkerke</a> en <a href="https://github.com/DannyMoerkerke">GitHub</a></p>
     <h3>Opgave</h3>
     <p>Voor deze workshop is nog geen (nieuwe) datum gepland. Mocht je geïnteresseerd zijn in de workshop, hou dan het <a href="/nl/activiteiten/">activiteiten overzicht</a> in de gaten of blijf op de hoogte via onze social media.</p>
