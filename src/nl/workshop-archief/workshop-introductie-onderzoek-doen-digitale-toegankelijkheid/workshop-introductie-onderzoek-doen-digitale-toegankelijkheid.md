---
title: 'Workshop: Introductie onderzoek doen digitale toegankelijkheid'
image: https://fronteers.nl/_img/workshops/workshop-introductie-onderzoek-doen-digitale-toegankelijkheid-vrijdag-29-aug-2025.jpg
date: 2025-08-01
eventdate: 2025-08-29
location:  Stichting Accessibility, Utrecht
categories:
    - Workshop
teacher: Jules Ernst
---

![Portretfoto van Jules Ernst, rechts in beeld, lachend en met een grijze baard. Links staat tekst op een gele achtergrond: “Jules Ernst Introductie onderzoek doen digitale toegankelijkheid Workshop Vrijdag 29 aug. 2025, 10 tot 17 uur.”](/_img/workshops/workshop-introductie-onderzoek-doen-digitale-toegankelijkheid-vrijdag-29-aug-2025.jpg)

Je leert hoe je WCAG (Web Content Accessibility Guidelines) moet lezen en waarom je iets wel of niet afkeurt. Je leert hoe je een bevinding beschrijft. Je krijgt een indruk wat WCAG-EM (Website Accessibility Conformance Evaluation Methodology) inhoudt. Je krijgt uitgelegd hoe de trainer onderzoek doet en welke tools je daarbij kunt gebruiken. Als je al onderzoek doet, dan zitten er vast tips bij die je zelf kunt toepassen. Tussendoor is er gelegenheid om te oefenen en vragen te stellen.

Aan het eind van de training ben je in staat om een groot aantal toegankelijkheidsproblemen zelf te ontdekken.

## Wat heb je nodig

Deze workshop bevat tal van praktische, hands-on onderdelen. Zorg er daarom voor dat je tot je beschikking hebt:

* Een laptop (Windows, Mac of Linux maakt niet uit).
* Je hoeft de succescriteria niet allemaal te kennen. Het is wel prettig als je minimaal een keer [de officiële versie WCAG 2.2](https://www.w3.org/Translations/WCAG22-nl/) hebt doorgenomen.

## Over Jules

[Jules Ernst](https://www.200ok.nl/) is adviseur en trainer op het gebied van digitale toegankelijkheid. Jules heeft meer dan 22 jaar ervaring met toegankelijkheid. Tussen 2007 en 2011 werkte hij bij de Servicedesk Webrichtlijnen voor de overheid. Daarna is hij als zzp'er verdergegaan en is hij ook in andere sectoren actief zoals luchtvaart, financiële branche, onderwijs en zorg. Met de nieuwe wetgeving die ervoor moet zorgen dat mensen met een beperking een gelijke kans krijgen wordt toegankelijkheid op alle fronten belangrijk en is het geen overheidsdingetje meer. Jules is geboren en getogen Rotterdammer.

[Meld je hier aan voor €150 (leden) / €250 (niet-leden), excl. 21% btw](https://ti.to/fronteers/introductie-onderzoek-doen-digitale-toegankelijkheid-vrijdag-29-aug-2025)
